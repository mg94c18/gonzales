

- Makario!  Uzmi.  Rekao si da si ga hteo samo za tebe.
...
- Ja razumem, Makario.  I ja sam htela nešto samo za sebe.  Da ga ne dam nikom.  Čak ni tebi.  Ali idi odmah!  Jer ako ga deca vide, tražiće ga, {zar} ne?  Ajde, ajde Makario... odnesi ga.
... taman nađe dobro mesto u šumi za dobar obrok, ali naiđe Đavo:
- Čuj druže...  Kako je dobar taj ćuran koji ćete da jedete.  Nećete da častite jedno parče?
- Ja nisam vaš drug.  I neću vas častiti ništa.
- Bre prijatelju, ta životinja izgleda mnogo ukusno, ajde da sklopimo dogovor.  Ako mi daš jedan batak od tog ćurana, ne više...  Ja tebi poklonim moje mamuze od srebra.
- A šta će meni mamuze, ni nemam konja.
- Dobro, mogu da ti dam nešto drugo.  Vidiš ove toke na mojim pantalonama?  Od zlata su.  Ako mi daš jedan komad od grudi, samo jedan komadić, ja tebi dam ove dukate.
- A šta bih ja radio sa njima?  I kad bih hteo da ih razmenim, odsekli bi mi ruku zbog krađe.  Neko kao ja ne daje zlatne dukate.  Idi, ostavi me na miru!
- Dobro Makario, daću ti mnogo bolju ponudu.  Ako mi daš jedno krilo, samo jedno krilce, ja tebi poklanjam celu ovu šumu.  Svo ovo drveće će biti tvoje.  Šta kažeš?
- A šta će meni da budem vlasnik?  Svejedno bih morao da sečem drva, da ih tovarim i prodajem, a osim toga ti ne možeš da mi daš ovu šumu jer nije tvoja.  Ona pripada Bogu, našem Gospodu!
... i Đavo pobegne.
... Makario ode da nađe neko drugo mesto da jede svojeg ćurana, kad ono...
- Čoveče, molim te, smiluj se na mene.
- Ti Gospode?  Ti želiš jedan komad?
- Jedva jedan zalogaj, ako hoćeš da mi daš toliko.
- Zašto Gospode?  Zašto?  Tebe ne zanima ovaj zalogaj.  Tebe zanima neki moj gest...  Neko delo...  Ti znaš da ja nisam imao ništa samo za sebe u celom svom životu.  Dakle, ova želja...  Za tebe je to mrtva životinjica.  Tek neki izgovor da se ja ponesem dobro.  Za mene je to sve.  Sva glad mog života.  Sve što sam dao, sve što nisam dobio.  Oprosti mi.  Ja znam da možeš da mi oprostiš ako hoćeš...  Ja ne želim da ti dam, ne želim.  Ali ako te odista zanima ovaj zalogaj...
... ali kad se okrenuo, više nije video Gospoda.
... treća sreća, da nađe neko treće mesto za jelo, ali se pojavi Smrt:
- Prijatelju, ceo taj ćuran samo za tebe...  Mnogo sam gladan, odavno...  Ima više hiljada godina kako nisam jeo.  {Zar} ne bi mogao da mi daš jedan komad?
... pogleda u ćurana:
- Eto znao sam da ne može biti istina.  Bilo je previše da tražim {to}.
... pogleda u Smrt:
- Tebi ću da dam.  Ću da ga presečem na dve polovine...  Izaberi koju oćeš.
- Baš ti hvala.
...
- Vode?
- Ne, hvala.
...
- Vrlo ukusno.  Vidim da tvoja žena vrlo dobro kuva.  Ne smeta ti da popričamo?  Tako malo se bavim ljudima.
- Tako malo...
- Vidimo se na trenutak i u stvari...  Nema ništa da se kaže, a ni vremena da se išta kaže.  Mogu da te pitam nešto?  Zašto si me častio?
- Jer si bio mnogo gladan.  Vrlo se primećivalo, više gladan nego što sam ja ikad bio.
- I zbog toga si me častio?
- Pa, da.  Uglavnom zbog toga.
- A prvog koji te pitao, zašto njega nisi?
- Onog?  Naravno da onog nisam.  Hteo je da me prevari.  Nadasve, ako ga nisam dao svojoj ženi i deci...  Misliš da neke mamuze, nekoliko dukata su mogli više nego sreća moje porodice?
- Ali drug..., znaš, Drugog, zašto nisi njega?
- A, jer on je gospodar svega što postoji.  Mene, tebe, svega.  Njega je samo zanimalo da me vidi da učinim gest.  I ponudivši ga, otrčao bih pun pokajanja da ga dam svojoj porodici i ja više ne bih pojeo skoro ništa.
- A mene?  Zašto mene jesi?  Rekao si da uglavnom zbog moje gladi.  Jel si imao onda neki drugi razlog?
- Pa istina... kad sam te video, pomislih da mi više nije ostalo vremena ni da probam jedan zalogaj.  Kad se ti pojaviš, više ne daješ vremena ni za šta.  I onda proračunah da ako tebi dam pola i jedemo zajedno, dok ti jedeš, jeo bih i ja.
- Ponudio si me, pravio si mi društvo, i čak si me nasmejao malo.  Pošto ti sad dugujem, uzvratiću ti.  Platiću to što si me počastio, cenom tako visokom da nikad nisi ni sanjao.
... razgrne zemlju, i poteče voda
- Sad isprazni tvoju čuturu...  Daj mi je!
...
- Ova voda Makario, ima moć da izleči bilo kakvu bolest.  Uvek kad nemam neki razlog da se suprostavim da bolesnik ozdravi.  Tebi je dajem i znaj da nijedan čovek nije bio vlasnik moći koju dajem tebi u ruke.  Pazi kako je koristiš.  Ako posetiš nekog bolesnika uvek ćeš me videti pored njega.  Kad sam do nogu od njegovog kreveta, daj mu jednu kap.  Samo jednu kap vode koju ti dajem.  Jer to će biti dosta da ga izleči.  Ali ako sam do uzglavlja bolesnika, ne pokušavaj ništa; umreće.  Ne veruješ mi?  U redu, postaraću se da ubrzo, kolko danas, imaš priliku da mi poveruješ.
- Kolko danas?
- I dobro pazi.  Nemoj da prospeš ni jednu kap, jer nikad više ti neću dati još.  I zapamti: ako me vidiš do nogu od bolesnika, jednom kapi ćeš da mu povratiš zdravlje.  A ako sam do njegovog uzglavlja, ne pokušavaj ništa.  Ta osoba pripada meni.  Doviđenja Makario.  Možda više i nećemo pričati.  Ali viđaćemo se često.  I zapamti: koristi mudro moj poklon, i pokaži se dostojan titule prijatelja koju ti dajem.
