https://mg94c18dijaspora.fra1.digitaloceanspaces.com/anketaa.mp3
orig: zNHbw9vWNTk, oB3Or31Topk, dhZOuuA410Y, 8w6zJt6pf0E, x4Ty_h9iiwA, ngj2IJWH1ZE, TTwvfRKsLuU, WXUdSE3sLcA, H4EoVRbvS5g, zLCxPeCTH-4, Y2yvxWjB8eU
- ...še nedostaje iz mesta odakle si?
- Nedostaje mi porodica i nedostaje mi mir koji tamo imam.  Dakle, ova gužva, buka, galama mi, mi ne prija toliko.
- A iz kog si kraja?  Koji je to deo...
- Smederevo, Šumadijski kraj.
- Šta je, onako, [da li postoji nešto] iz, možda i kuhinje, tvoje, tvojih najbližih, ili nešto što ti najviše nedostaje, [onako baš kao], [da se zaželiš]...
- Naravno mamina kuhinja.  Sve što mama spremi to je najbolje uvek bilo.
- A koje su prednosti života u Beogradu?
- A, društveni život.  Jedino društveni život mislim da je prednost, pogotovo kada si mlad, a, dalje, za porodicu, mislim, da, da ću se vratiti ili otići preko.  Eto.
- ...života u velikom gradu?
- Što nam je sve [ajde da kažem] tu, ovaj, na dohvat ruke.  Dakle, [ne znam]; prodavnice, bioskopi, kulturni centri, pozorišta [i tako dalje].
- [Jel ste] možda poreklom iz nekog drugog mesta i [da li]...
- Ne...
- A [da li postoji] neki kraj koji Vam je posebno zanimljiv, gde [bi eto voleli] da odete, koje Vam je mesto neko posebno interesantno?
- Pa obzirom da sam tu u c, iz centra, dakle sve mi je tu, ono, [na dohvat ruke] i to mi je najznačajnije.  Da sam tu.
- Eto, iz Beograda ste, pa, [jel se grad menjao], u suštini, ljudi, po mentalitetu, jel Vam nešto drugačije sada?
- Grad da, grad eto unazad [ne znam] kolko godina, menja se [na bolje].  Dakle kako [je bilo] [ne znam] pre deset, petnaest godina i danas, naravno da se menja, eto Beograd na vodi, centar grada [i tako dalje], a...
- Trenutno već jedno deset godina živim u Beču, i [nedostaje mi] gostoprimstvo, [nedostaje mi] način na koji [se ljudi ophode] ovde, malo više druženja, i malo boljeg provoda, eto tako.
- A koje su prednosti, recimo, eto živiš u Beču, koje su prednosti te..., tog velikog grada?
- Pa, ima malo više mogućnosti nego ovde, bolja je..., bolje je školovanje moram da priznam, i, naravno, bolja plata.  Tako...
- A koji je razlog zbog kog [si ti otišla], zbog školovanja, zarade, zašto [si se odlučila]?
- Najviše zbog zarade; ovde sam se malo i razočarala, zbog načina generalno kako sve funkcioniše, i onda [sam samo pokupila] svoje i [zapalili smo] tamo.
- [Jel ti nedostaje] nekad hrana iz Srbije?
- O, da.  To je, to je baš ono što [mi nedostaje].  Bukvalno čekam drugarice da dođu i idemo odmah da jedemo.
- Koji specijaliteti su ti omiljeni?
- Pa naši, [na primer], sarma, gulaš, pljeskavica, to tamo [kolko god ljudi da pokušavaju] to nema šanse tamo da bude tako.  I generalno, meso je mnogo drugačije ovde, bolje, kvalitetnije nego dole.
- [Da li možete] da mi kažete prednosti velikog grada, prestonice u odnosu na manje sredine?  Šta je to što, eto, Beograd ima a nemaju druga mesta?
- Što Beograd ima a što druga mesta nemaju?  Beograd ima sve, a druga mesta nemaju ništa, pogotovo mesta kao Nemačka ili Francuska ili Engleska, oni imaju samo probleme, i, mržnju, svako mrzi svakoga, a ovde ako živiš ipak imaš dobre ljude, imaš dobar život, i imaš, neki hepines u tom životu.
- [Smatrate li] da su naši ljudi možda topliji, da je to ne..., taj neki socijalni život ovde mnogo bolji?
- Da, naši ljudi su inteligentiji, to znači topliji, imaju lepšu dušu, imaju lepša tela, imaju lepše oči, i imaju, lepši, lepši umetnost života.
- [Odakle ste]?
- A, živim u Australiji.
- A šta je to što ima Srbija, a nema u Australiji?
- A...
- Hrana, kuhinja?
- Pa možda to, jê.  Ma, sve je dosta slično.  Skoro isto.
- ...po meni, nema puno prednosti.  [Jedva čekam] da odem odavde.  Evo iskreno.
- Gde [biste najviše voleli] da odete?  Koji deo Srbije...
- Neki manji grad.  Eto, [nemam pojma], [bilo gde] u unutrašnjosti manji grad.  Možda Vojvodina manji grad.
- [Zbog čega], [zato što] je mirnije?...
- [Nemam pojma], mislim da je mirnije.  I da se lakše živi u manjem gradu.
- ...znaš u nekom periodu kada si dete i kada su ti sve škole ovde, [da ne kažem] [pri ruci], i [bilo kakva] edukacija, sportovi i ostalo, velika je prednost.  I tim roditeljima jer je sve tu [na dohvat ruke].  Neke druge stvari kasnije [ne idu na ruku].  A to je, znači [što više], [da ne kažem], u nekom periodu, zalaziš u neke godine, kao što su moje, poželiš nešto drugo; a to je mir.  Znaš, grad ne donosi mir, grad donosi vreru, vrelu, vrevu, vrevu, ovaj, i jednostavno je grad neko ko je za poslovne ljude, grad donosi nešto drugo za studente, provod, turizam i ostalo, kažem, sve zavisi od uzrasta.  Ali činjenica da vam je [na dohvat ruke] sve, evo ja živim tu već, [da ne kažem] od svog rođenja, i primećujem neke nedostatke sada.
- Koji je to kraj Srbije koji Vam je možda interesantan, onako da ima taj mir?
- Koji deo Srbije?  Slušaj da ti kažem nešto, mi smo ljudi koji ne umemo da cenimo ono što imamo, i to mi strašno smeta.  'Nači, imamo mnogo lepu zemlju, ali naravno nama će uvek biti draže da odemo negde dalje.  Veruj mi, ovaj, ja radim blizu Beograda, znači iako živim ovde radim u malom mestu, i [videla sam] rade|ći malo..., u malom mestu koje su to prednosti.  Ja sam lekar koji putuje godinama, tu do Opova, i moram nešto da ti kažem, [videla sam] šta znači živeti i kako to izgleda u maloj sredini na trideset kilometara.  Dve dobre stvari imaš: svi se poznaju, svi izađu jedni drugima u susret, otuđenost nestaje, a to je u gradu veliki problem.
- Živimo u Nemačkoj.
- Koja je razlika života tamo i ovde?
- Vrlo teško...
- Osim standarda, naravno.
- Pa dobro, pa mislim standard je sad relativna stvar, [kako kome], ali, mislim dobro, Nemačka je tradicionalno mnogo veća zemlja, sa velikim uticajem, dobro organizovana, ali kad je ž..., kad čovek živi tamo vidi puno stvari koje su opet [da kažem] negativne koje mi ne vidimo, mi uveličavamo sve strano a mislimo da je kod nas sve, [da kažem] pogrešno što u svari nije.  Ne znam kolko [sam uspeo da] odgovorim na Vaše pitanje...
- [Jel Vam nedostaje] srpska kuhinja nekada?
- Svaki dan.
- Koji su to specijaliteti kojih [se nekad zaželite]?
- Pa [šta ja znam], mislim ovde od klasičnih stvari, ćevapčića koji [se jedu] tamo ali nisu ovde..., ovi isti, i, naravno ova posna kuhinja...  Koju mi imamo u stvari, koju, koju [bi trebali] da reklamiramo napolju jer to je [u stvari] najbolja vegetarijanska kuhinja a, a to puno ljudi ne zna, [u stvari] da, [tako da]...
- ...tebi prednosti života u Beogradu?
- Više ih ne vidim.  Iskreno.
- Zašto?
- Pa baš zbog toga što [si me pitala] malopre.  Znači nema više, previše je ljudi, donose neke svoje običaje, ne prihvataju naše, i [ne bih] dalje da se nastavljam.
- Smatraš da je osnovna kultura da ljudi koji dolaze se prilagode životu u, na...
- Tako je.
- A koja manja sredina ti je onako interesantnija u Srbiji?  Gde ti deluje život mirno, i...
- Pa, recimo, i nije ni manja sredina, Novi Sad [mi se sviđa]... možda Aranđelovac recimo, i [to je to] za sada.
- ...šta [Vam najviše nedostaje] iz kraja iz kog dolazite?
- Mnogo toga.  A, najviše.  Pa jedino para.  Nikad dovoljno, a uopšte i ne vrede pare danas kolko su u nominalnoj vrednosti.
- [Jel postoji] neka autentičnost, iz kog kraja dolazite?
- O, pa sa Stare Planine.
- Šta [Vam nedostaje najviše]?  Priroda, kuhinja?
- {odgovarajući kao da nije bilo persiranje} Ne, na protiv.  Sve to mi imamo, u najboljem slučaju, kuhinja je fantastična, priroda mislim da nema lepša, zaštićena u svakom smislu...  Šta [nam nedostaje]?  Nedostaje neka pozicija druženja, sa ljudima sa strane koji [bi došli].  Svi bi da vide [što više] te prirodne lepote, i, nemaju vremena za meštane ko... gde smo mi.  Gde mi boravimo.  To je možda nedostatak komunikacije između ljudi koji su sa strane i meštana, običnih ljudi koji žive tamo.
...
- Koje je Vaše omiljeno piće?
- Pivo.
- Zašto?
- [Zato što] je najstarije piće na svjetu.
- Biter lemon.
- Kafa.
- Zašto?
- Tako [smo navikli].
- Voda.
- Pa pijem sve, i vino i pivo.  Da.  I jedno i drugo.
- Jel se tako najbolje rashladite?
- Lepo mi je, uz jelo ga jedem, ne pijem van toga.  Samo uz jelo.
- Mineralna voda...
- Kada je ovako toplo, najčešće limunada, može i koka kola, al kad je opuštena varijanta, ide i pivo.
- Pivo.  Ozbiljno.  Vrlo kvalitetno i dobro.  Ovaj, nekad [sam pio] koka kolu, pa [sam bio] malo krupniji, a sad uz pivo sam malo smršo.
- Kafa.
- Šta još volite da popijete?
- Volim da popijem kada jâ iscedim na onaj, predratni, kako se kaže to stakleni...  Ceđač za, za voće.  Za, recimo, limun, za pomorandžu, nešto što je te vrste, rodilo.
- Šta još volite da popijete?
- Kafu.
- Pa, koka kola.
- Voda...  To je to.
- Ponekad, ali vrlo ponekad, popijem čašu piva.
- Ne ne ne, imam hladnu vodu, vrlo često.
- Moje omiljeno piće je špricer.  Roze špricer ili beli špricer i ništa, tokom leta.
- Kako se još osvežavate tokom leta?
- Pustim tuš i sjedim na stol'ci ispod tuša.
...
- Večeras je izbor za pesmu Evrovizije.  Šta mislite, [da li] naš predstavnik Luka Blek ima šanse da se plasira u finale?
- Iskreno mislim da ne.  To je moje mišljenje.  Nije loša pesma, on je mlad izvođač, drugačiji, ali meni se [nije svideo].
- Ima.  Ima, samo tako.  Da da da.  Siguran sam da...  [Voleo bih] da uđe.
- Onako.  Nisam sigurna baš.  Al možda možemo da prođemo.
- Ja se iskreno nadam da će on da uđe u finale, i želim mu sve najbolje.  Meni se pesma zaista sviđa.
- Ja mislim, mi smo neko kao narod generalno koji imamo jako lepe pesme svih žanrova al ono je meni velika sramota.  Velika sramota i poniženje [zato što] se upravo ljudima prikazuju pogrešne vrednosti koje su zapravo ti izvođači.  Pesme manje više, pesme ko pesme.
- Sviđa mi se spot, dobar je, kako se zove, ali...  Šta ja znam, možda treba malo više...  Energije, i plesa, i svega.  I to je to.
- Pa ne znam, [nisam čuo] sve pesme [tako da] ne bi još da sudim...
- ... zavisi od harizme.  Harizme njegovog nastupa.  E sada, ovaj, kada čovek izađe na binu, [u stvari], neočekivane stvari mogu da se dese, ali svakako mislim da, uzimajući u obzir standarde, Evrovizije i kako se stvari ocenjuju odnosno boduju, mislim da postoji šanse da prođe u sledeći krug.
- Naravno da mislim, [zato što] je Luka autentičan, svoj, ima svoj stil, ima svoj stav kada nastupa, [tako da], smatram stvarno da on zaslužuje finale, i da uđe kao Konstrakta naša prošle godine u top pet, minimum u top pet, a naravno da mu pobedu od sveg srca želim.
- [Misliš li] da Luka ima šanse da uđe u finale, naš predstavnik?
- Ne, pa znaš kako, ja [bi voleo], ja svima želim okej, ja [bih voleo] da on uđe, stvarno [voleo bih], našu državu [bi predstavio] lepo i sve to...  Ali opet, a i uz sve to pobeđuju nenormalne stvari [tako da] me ne [bi čudilo] opet.  Okej, ako uspe, super.
- Mnogo je mračna pesma.  Mislim da treba nešto malo veselije.
- A iskreno nije neki fazon koji [smo imali] ranije na Evroviziji, potpuno je drugačija, ali, ovaj, možda čak i ima šanse [zato što] je jedinstveno.
- Možda ima, ali, ima mnogo boljih kandidata od njega, ako mene pitate iskreno.
- Evrovizija, sada koja se prikazuje, izvodi na scenu numere koje su maksimalno autentične, e sad, u moru autentičnosti, u ovoj našoj Evroviziji, nadam se da će on da bude barem u prvih pet, tri, ili da bude prvi.
- Jel ti se dopala njegova pesma?
- Da, da, super je, onako savremena, drugačija, opet nešto u duhu onog prethodne godine, što [smo imali], [tako da] super.
- Pa kako za koga.  Znate kako to gledaju ljudi.
- Teško je reći, [zato što] ljudi mnogo osuđuju, baš su podeljena mišljenja [što se tiče] toga.
- Meni je ovo sad što [je bilo] na Evroviziji ništa nije normalno, ovo je sramota.
- Zavisi od ukusa sudija.  Ali, ali, držimo mu palčeve.
...
- [Da li si čula] da je serijski silovatelj izašao iz zatvora posle petnaest godina i da je sada pušten na slobodu?
- Da, [čula sam].
- Da, da, [čula sam].
- I da li si uplašena?
- Naravno da da, mislim, kako ne [bih bila] uplašena, ovaj, i stvarno mi nije jasno kako je iko mogao da pusti takvog čoveka...
- [Nisam čula] ali to je strašno.  Smatram da treba pojačati kazne za takva dela.
- ... da je to katastrofa.
- Mi smo naše ćerke od dvanest i šesnest godina već uputili u to, [obezbedili smo] biber sprej, i pod velikom su kontrolom.  Ne kažem da treba praviti veliku presiju obzirom da u našoj zemlji ne postoji hemijska kastracija za šta se zaista zalažem, ali smatram da takvi povratnici ipak moraju da budu mnogo strožije držani pod kontrolom.
- Da li se plašite?
- Ma kako da ne.  Kako da ne, naročito u večernjim časovima, svi se plašimo.
- ... si sada dosta opreznija kad se šetaš gradom?
- Da da da, naravno naravno.
- To je strašno, njih [bi trebalo] doživotno, u zatvoru, ili mnogo nešto gore.
- Čekamo sada decu.  Mi smo se promenili zbog te vesti.  Ne [bih volela] da to bude panika među ljudima, ali se nadam da neko može da da neki savet ili promeni stav prema tome.
- [Čula sam], sin mi je to rekao, nadam se da ćemo preživeti.
...
- Da li se plašite nestašica hrane i da li kupujete na veliko?
- Ne, zašto bih se plašila?
- Mislite da nema potrebe za tim?
- Nema potrebe da se plašimo, imamo svega.
- Ničega se ne bojim i ne kupujem ništa.
- Ne kupujem velike zalihe, ali imam, imam nešto zaliha.  Hvala.
- Ne kupujem na veliko, a [što se tiče] ekonomske krize, malo sam zabrinuta.  Jesam.  A inače ne kupujem, nikakve rezerve ne pravim.
- Ne, ne, ne ne.
- Ne, i ne kupujem.  Normalno živim.
- Ne plašim se.
- Mislite da nema potrebe.
- Mislim da nema potrebe.
- Ne.
- Mislite da nema potrebe.
- Nemam potrebe.
- Pa ne plašim se.
- A da li kupujete hranu na veliko?
- Ja uvek imam neke rezerve.
- Ne kupujem na veliko, ne plašim se nestašica hrane, [slušala sam] jednu pametnu novinarku na televiziji koja [je rekla], u celoj ovoj situaciji, "Živite normalno, radite normalno, što se [bude desilo] drugima, desiće se i nama".  I to preporučujem svima.  Bez panike, biće sve u redu.
...
- Da li ste čuli da je pokrenuta inicijativa za ukidanje veronauke u školama, i da li ste saglasni sa tim da se veronauka ukine?
- Nisam čuo, i ne slažem se uopšte.
- Misliš da veronauka treba da postoji.
- Da, mislim da je neophodna.  Jer, prvo, sa sobom, kao religija i kao nauka religije, nosi celu našu kulturu ili većinu, tako da, mislim da, neophodno da ostane.
- Smatram da je veronauka potrebna, i ja sam išao na veronauku ceo život.  I smatram da drugi trebaju isto da idu na veronauku.
- Po mom mišljenju, treba da postoji ti, kao predmet veronauka, ali kao, mislim da je bespotrebno sklanjati bilo kakav predmet koji se bavi religijom.
- Mnogo, mnogo je bitno.  Da deca, i da se približe i Crkvi, i manastiru, i Gospodu Bogu, i da uče, i Sveto Pismo, i Bibliju, i Novi Zavet i Stari Zavet i Jevanđelje, jel to nikad, nikad nije dosta.  Znači, jedino što je živa istina i što treba učiti i proučavati, studirati kao što ovi što kažu, Jehovini svedoci, oni sturidaju ceo život, godinama, ovaj, Bibliju.  I to je mnogo, mnogo, mnogo dobro.
- Bolje da građansko izbace.  I ove nebitne predmete, metodologiju, i matematiku i to.
- Misliš da je...
- ... nauka bomba.  Zvoni.  Zašto treba da se zna religija i to.
- Pa treba da ostane kao izborni predmet.
- Zbog čega mislite da je bitno da, da đaci imaju pravo izbora da izaberu veronauku?
- Pa, čista tradicija.  Znači zvog tradicije treba negovati naše.  Ali, ovaj, ne treba opterećivati nekog koga ne interesuje.  Treba da bude izborni predmet.
...
- Kako komentarišeš nestašicu šećera?  I da li te to plaši?
- Pa iskreno, primetio sam samo u medijima da postoji takva vrsta nestašice, ali, generalno, ja ne jedem šećer zaista, hranim se zdravo, tako da...  Ne uzimam šećer još.
- Pa nije da me plaši, zato što, ovaj, iskreno, imam poverenja u sadašnju vlast tako da ne verujem da će biti nekih većih nestašica, ovo što je, sad trenutno što se dešava mislim da je posledica možda ovih svetskih dešavanja ili nečega, ali nadam se da će to brzo da se završi, tako da...  Mislim da nam to u budućnosti to neće predstavljati neki problem.
- Ne plaši me.
- Da li praviš zalihe možda?
- Od šećera?  Ne, nikako.
- Misliš da će biti šećera.
- Mislim da će biti dosta šećera, da.
- Ne plašim se, ne može da nestane.
- Mislite da će ga biti.
- U svakom slučaju biće.
- Ne, ne.  Nije zdrav.
- Znači, i da nestane, Vama neće biti problem.
- Ima lepših stvari od šećera.
- Pa iskreno ne.  Mislim, nije da me toliko, da me dotiče u toj meri.
- Ne konzumiraš šećer, ili...?
- Pa konzumiram u nekim određenim količinama, ali nije ono da, da zavisim samo od toga.
- Pa iskreno ne, ali...
- Ne konzumiraš šećer, ili...?
- Ne konzumiram.
- Ne praviš zalihe.
- Ne pravim.  Hvala ti.
- Može da nestane, a za sada mogu trgovci da ga zadrže, ali se ne bojim nestanka šećera.
- Mislite da će ga biti.
- Biće ga.  Biće ga.
- Ne, zato što ne znam ništa o tome.
- Baš ništa.
- Apsolutno ništa.  Hvala, ćao.
...
- Da li znate da školska godina počinje regularno prvog septembra?
- Kako da ne, svakoga brine, pogotovu decu koja polaze u školu, treba odložiti, inače, kako stvari st..., idu, mislim da će Korona da dođe tek sada posled deset petnes dana, kad se vrate naši sa odmora, iz raznih država i zemalja, i oni će da prošire to.  Ja se slažem da se ipak uvedu ponovo sank..., one mere koje su bili pre toga, a to je obavezna maska, i pranje ruku, naravno, i izbegavati veće skupove.  Ja se zalažem za model nastave "deca u školu".  Nikako online.  Jer online, ovo ništa ne pomaže.  Što nauče, deca nisu naučili, nijednu knjigu nisu pročitali.  Kad je bila Korona.  I nama je opao kvalitet učenja.  Deca u škole!
- Da deca idu u školu.
- Zbog čega?
- Zato što mislim da je to relevantno, da je to mnogo bolje i za decu i za profesora, učitelja ...
- Dobro, da li ste za to da se nose maske u školama?
- Ako je neophodno, normalno.
- Da djeca idu u školu.
- Zašto?
- Pa tako, da im se čini sve normalnije, da se ne brinu o tim stvarima djeca.  Djeca su ipak djeca.
- A da li ste za to da se nose maske u školama?
- Ne.
- Zašto?
- Isto zbog toga istog razloga.  Da sve bude ono kao prije.
- Pa to me brine već odavno, ali ne vredi.
- Pa redovno, naravno.
- Ne znam šta da kažem po tom pitanju.  Nego da deca idu redovno u školu.  Zato, da se socijalizuju i da se druže.  Da se svađaju, da se mire.  To je odrastanje, zar ne?
- A da li ste za to da se nose maske u školama?
- Ne.  Ne, sigurno.  Pogotovu ne tako maloj deci.  Pa, loše je sigurno ta online nastava, zato što tu moraju svi da budu uključeni, mala deca ne mogu da prate nastavu bez roditelja.  I koga briga kako će roditelji da rade?  A rade oba roditelja.
- Da li ste za to da se nose maske u školi?
- Pa nisam.
- Zašto?
- Pa zato što mislim da to nema efekta.
- A za koji model nastave se Vi zalažete?
- Pa za normalan.  Redovan.
- Pa, po meni treba da je redovna škola, da se ide u školu.
- Zbog čega?
- Pa, da Vam kažem, to što je i predavanje bolje, i slušanje, i osluškivanje i, lakše je i...
- Mislim da nije funkcionisalo baš najbolje, kolko sam čula.  Nemam dete u školi, tako da ne znam.
- Da Vam kažem, za decu je najbolje regularan model, jer lično mislim da maske ne pomažu ničemu.
...
- Kažite mi kako podnosite promene vremena?
- Ja, odlično.  Sportista, bavio sam se nekad sportom, a i sada volim biciklom da idem, po četrdeset, pedeset kilometara.
- Nemam, nemam problem.
- Odlično.
- Vrlo teško pošto sam meteoropata.
- Pa sasvim solidno, nije nešto preterano.  Ali to je očekivano, u ovom periodu sada.
- Veoma teško, jer sam meteoropata, i jako teško podnosim zbog velike vrućine, i utiče i na glavobolju, i na kosti, i na sve to.  Klimatske promene mi nikako ne prijaju.
- Pa ja dosta dobro, s obzirom da imam osamdeset godina, ipak se nekako snalazim.  Obučem se laganije, noću se manje pokrivam, evo izlazim i po najvećem suncu, nekako se ne plašim.  Naučila sam da sve savladavam, tako da...  Preživljavam.
- A recite mi kako se rashlađujete tokom leta?
- Pa većinom idem na Adu ili, bila sam na odmor na more, ovaj, ili, koristim sredstva u kući gde, klimu, i tako nešto, zamračim prostoriju ili, pijem dosta tečnosti, vode, i to mi je najbolje sredstvo za rashlađivanje.
- Standardno, znači kući klima, na poslu klima, i znači, malo šetnje uveče i to je to.
- Idemo u vikendicu.
- Po sistemu topao čaj, i organizam ne sme da ima nagle, ovaj, oksilacije, kao i šta nam kaže ovaj, toplo i hladno.
- Izbegavam da idem napolje, pijem ove neke, sokove, čajeve, sladoled i tako.  Šta god se može.
- Pa ako me deca odvedu na Adu, to je najlepše što može da mi se desi stvarno.  Onda ipak uživam, onaj divan miris vode, hladovina, to je stvarno beogradsko more, mnogo je lepo.  Tako da to mi je najlepše.  Ili se tuširam, a imamo i ventilator.
...
- Kolika je blagodat živeti u Srbiji s obzirom na prirodne katastrofe poput uragana na Floridi?
- Dugo vremena smo bili pošteđeni tih katastrofa, naravno da je blagodat, ja volim moju Srbiju, tu sam rođena, tu su mi moja deca i tako dalje.  Ovaj, lepa je i prelepa zemlja, nadam se da tih katastrofa u tolikoj meri kod nas neće biti.
- Mnogo je lepše živeti u Srbiji nego negde tamo po Americi, oni tamo često imaju te nepo..., vremenske nepogode, tako da, mi ovde smo stvarno srećni što se tiče toga, retko kad imamo i zemljotrese...
- Ja sam srećna što živim ovde zato što ne bih mogla da strahujem, ovaj, tokom noći da li ću doživeti zemljotres ili će biti poplava, tako da, ja sam srećna ovde, i, iskreno ne bih mogla da živim tamo.
- Izuzetno je lepo živeti u Srbiji, voleti svoju zemlju, najlepša je na svetu.
- Valjda će nam i onaj dragi Bog odozgo pomoći, mi smo dobar narod.
- Ima nekog, neko to gleda.  Mislim, a ovo što kod nas se to ne dešava, pa verovatno je takva konfiguracija zemljišta.  Znate, tamo je blizu more, okeani su tu, kad krene oluja ko će to da...
- Da li je Srbija sigurnija od mnogih zemalja u pogledu prirodnih nepogoda?
- Da.  Po svakom pitanju, da.
- Pa rekla bih da jeste, jel da nije, verovatno bi nas do sad nešto, ščepalo i progutalo.
- Kako izgleda po tim, zemljotresima, poplavama, nije baš tako loše.
- Da li ste srećni što živite u Srbiji gde nema uragana, velikih poplava i zemljotresa.
- Naravno, to sam već rekla, to je moja velika sreća, ja volim moju Srbiju.  I volim moj narod, najbolji je na svetu.
- Jesam, ne zbog uragana, nego uopšte.
...
- Dolaze nam praznici, iza nas su teška vremena.  Imate li da poručite nešto svojim najmilijima?
- Najmilijima?  Pa, pre svega, puno zdravlja, ne samo svojim najmilijima nego i svim ljudima puno zdravlja, što je najbitnije, a sve ostalo eto nek se sami pobrinu.  Neka zasluže.
- Hvala puno.
- Pa ništa posebno, ovaj, ... ne mora da bude praznik al da bude kolko može dobro.
- Da ih volim najviše na svetu.  To je to, hvala.
- Da provedu lepo praznike i da se menjaju sledeće godine ako mogu, tako da...  Sve najlepše svima.
- Dolaze nam praznici, a iza nas su teška vremena.  Šta imate da poručite svojim najmilijima tokom ovih praznika?
- Ma neću ni da ih nazovem teškim vremenima.  Naše babe i dede pamtili teža vremena, tako da, nisu bila ovakva vremena, Korona, čuda, nezaposlenost, pretnje, dosta stvari.  Međutim, poruku ovim mojima, bliskim?  Pa te poruke su uvek vrlo jednostavne.  Ta poruka to je poruka ljubavi, to je poruka tolerancije, to je poruka onoga što kaže, Vladeta Jerotić ne da budemo pokorni nego poslušni.  Mladi ljudi su poslušni zato što žele, znaju da im ovi stariji nešto žele dobro.  Tako da, eto takav odnos, to može i treba da bude, mojoj porodici želim prvo da moj sin i ćerka dobiju porod dragi moji, i da se mi, kako je govorio naš veliki duhovnik, složimo i umnožimo.  Sve ovo ostalo su vrlo izvedeni i vrlo nebitni problemi.
- Pa, evo, mislim svake godine prosto ulazimo sa nekim, da kažem željama, planovima, tako da evo i ove godine ono što prvenstveno pretpostavljam svi ljudi žele, to je da budemo zdravi, da prođe ova pandemija, i da se zaista više družimo, provodimo, da prosto zaista živimo kao što smo živeli pre Korone.  Često govorimo kao pre Korone.  Ali prosto mislim zaista, zdravlje i ta bliskost koja nam negde sad zaista hvali, mislim da nam je to najpotrebnije u novoj godini.
- Da se vole, da se paze, da se čuvaju, to je uvek najvažnije.
- Pošto to nose praznici tu lepu Božićnu energiju, kad se svi pravimo da smo srećni...  Ovaj, pa ništa, mislim da se spojimo malo sa bližnjima i da probamo da zaboravimo na ove muke koje nam divna prijateljica Korona nosi, i da se volimo međusobno.  Ne znam, to je jedino što bih mogla da kažem.
- Pa ništa drugo nego sreća i zdravlje, a mislim zdravlje je osnova, a sve ostalo nek se namešta onako život.
- A šta imate da poželite svojim najmilijima?  Koje je to neka, najosnovnija onako želja?
- Najosnovnija želja je da budu svi zdravi, da ova pandemija prođe, da živimo ponovo normalno, i iznad svega da se svi volimo, poštujemo jer ljubav je ono što nam svima treba.  I najlepši lek za sve.  Topli zagrljaji, i osmesi, i to je to.
- Da budu pozitivni.  Da izvuku iz života najbolje što mogu i da...  To je to u stvari.
